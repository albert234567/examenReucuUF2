# Examen Extraordinària UF2

### Heu d'entregar un .zip amb tot el que heu fet, JUNTAMENT amb l'enllaç al vostre repositori. 
> [!IMPORTANT]
> Assegureu-vos que pesa menys de 2MB o no el podreu penjar al Moodle.
### Teniu una hora. Podeu utilitzar qualsevol material o eina per fer-lo.

## Exercici únic.

> ### (1 punt)

- Feu un fork d'aquest repositori.
- Podeu treballar a la branca main, no cal afegir branques. Feu commits amb descripcions adients per les modificacions que aneu fent, amb sentit i agrupats per tasques. Aquest aspecte és el 99% de la nota d'aquest apartat.
- Pugeu tot al vostre repositori.

> ### (1 punt)

- Organitzeu el codi correctament. Al repositori està tot barrejat. Només heu de deixar els fitxers que necessiteu. Per exemple, esborreu les imatges de les naus que no heu fet servir.

> ### (5 punts)

#### Feu aterrar un coet a la superfície d'un planeta o satèl·lit. Haureu de fer (cada apartat val 1 punt):

- Baixar una imatge d'internet de qualsevol plataforma (lliure de drets, posant enllaç a la imatge i a la seva llicència) que mostri alguna superfície i optimitzeu la imatge per l'ús que se li ha de donar.
- Posar aquesta imatge centrada a la pàgina, amb un marge suficient pels quatre costats (com si fos un monitor on es vegi la superfície).
- Agafar una de les imatges proporcionades de coet (han estat generades amb IA) i retallar la nau més o menys acuradament.
- Fer una animació que simuli l'aterratge de la nau en algun punt de la superfície. La nau no ha de ser visible a l'inici de l'animació i ha de baixar frenant al final, posant-se suaument a terra. A la imatge d'exemple (exemple.webp) podeu veure un possible punt final de l'animació.
- Tot ha de ser responsive, és a dir, ha de mantenir l'aspecte i perspectiva tant si es veu a un ordinador com si és a un mòbil.

> ### (3 punts)

#### Baixeu un àudio que simuli el vol d'una nau per fer-lo sonar mentre aterra. Heu de fer (cada apartat val 1 punt):

- Baixar un audio d'uns pocs segons (recordeu que tenim un límit de 2MB al Moodle) que haurà de sonar mentre s'executa l'animació de la nau.
- Creeu un botó svg senzill &mdash;amb mínim dos elements, una rodona i un triangle, per exemple&mdash; que ha de simular el botó de play.
- Afegiu el codi necessari per engegar l'animació i la reproducció de l'àudio baixat. Només ha de ser sensible al clic la part interior del botó (dels dos elements, el que estigui dins). 

NOTA: si no feu la part de baixar l'àudio d'internet, podeu utilitzar el que hi ha al repositori (so-aterratge.mp3). Teniu les dades d'origen i llicència al final del fitxer HTML.